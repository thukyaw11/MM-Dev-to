---
postId: 17
title: ငွေတိုက်စာချုပ် bond နဲ့ ဘဏ်အကြောင်း အကြမ်းဖျဥ်းသိလိုသူများအတွက်
description: ..
img: https://i.ibb.co/7kzGYYP/Blue-Violet-and-Orange-Shapes-Fitness-Influencer-You-Tube-Thumbnail-Set-1.png
alt: nice image
author: 
  name: BlackBoard
  bio: Yev
  img: https://cdn.europosters.eu/image/1300/art-photo/game-of-thrones-tyrion-lannister-i112371.jpg
tags: 
  - Random Prose
---
ငွေတိုက်စာချုပ်ဆိုတာက သဘောတရားအရပြောရရင် အစိုးရက ပြည်သူလူထုထံက ငွေချေးတာ ဖြစ်ပါတယ်။ အခု အွန်လိုင်းပေါ်မှာ ပြန့်နေတဲ့ ငွေတိုက်စာချုပ် သန်း (၂၀၀,၀၀၀) ကိစ္စကို အရပ်သားစကားနဲ့ပြောရရင် စစ်ကောင်စီက ပြည်သူလူထုရဲ့ပိုက်ဆံ သန်း (၂၀၀,၀၀၀) ကို ဘဏ်တွေကနေတစ်ဆင့် ချေးယူသုံးစွဲတာဖြစ်ပါတယ်။  မြန်မာနိုင်ငံမှာ အခြားနိုင်ငံတွေလို ငွေတိုက်စာချုပ်စျေးကွက် မထွန်းကားသေးတော့ ဘဏ်တွေနဲ့ အာမခံကုမ္ပဏီတွေ‌လောက်ပဲ ငွေတိုက်စာချုပ် ဝယ်ကြပါတယ်။
ငွေတိုက်စာချုပ်တွေကို အများဆုံးဝယ်တဲ့ဘဏ်က နိုင်ငံပိုင် မြန်မာ့စီးပွားရေးဘဏ်ပါ။ 
လူတွေက အစိုးရဆိုတာ ငွေစက္ကူကို လိုသလိုရိုက်နှိက်သုံးလို့ရတယ် ထင်နေကြတယ်။ ဒါက တစ်ဝက်ပဲမှန်တယ်လို့ပြောရမှာပါ၊ စစ်ကောင်စီကသာ အဲ့လိုသာ လုပ်လိုက်ရင် အရင် ဦးသန်းရွှေခေတ် ငွေကြေး မတရားဖောင်းပွမှု၊ နိုင်ငံခြား ငွေကြေးစျေးကွက်မှာ ငွေလဲနှုန်းမတရားကျဆင်းမှုတွေ ဖြစ်မှာဖြစ်တဲ့အတွက် စစ်ကောင်စီ လက်ထဲမှာရှိတဲ့အခွန်ငွေ၊ စစ်တပ်လုပ်ငန်းအရပ်ရပ်ကဝင်ငွေ စတဲ့ ငွေအမြောက်အများလည်း တန်ဖိုးကျမှာဖြစ်တော့ ဖြစ်နိုင်ရင် စစ်ကောင်စီကလည်း  ငွေကြေးဖောင်ပွတာကို မလိုလားပါ။ 

လူတွေက အစိုးရဆိုတာ ငွေစက္ကူကို လိုသလိုရိုက်နှိက်သုံးလို့ရတယ် ထင်နေကြတယ်။ ဒါက တစ်ဝက်ပဲမှန်တယ်။ စစ်ကောင်စီ၊ အာဏာသိမ်းတပ်ကက နိုင်ငံခြားမှာ ဒေါ်လာတွေ အများကြီးရှိတယ်ဆိုပေမယ့် သူ့ရဲ့ပင်မဝင်ငွေက မြန်မာပြည်သူလူထုရဲ့ ချွေးနဲစာ ကျပ်ငွေတွေသာဖြစ်ပါတယ်။ အရင် သန်းရွှေလက်ထက်က ဖုန်းပါမစ်၊ ကားပါမစ်ရောင်းစားပြီး ငွေအလကားရခဲ့ပေမယ့် အခုက ဖုန်းတွေ၊ ကားတွေပေါလာပြီဖြစ်တဲ့အတွက် သာမန်လုပ်ငန်းဖြစ်တဲ့ ဖုန်းကတ်တွေ၊ ဘီယာတွေ၊ လူသုံးကုန်တွေ ရောင်းတာကနေ ဝင်ငွေရှာနေရပါတယ်။ ဒါက မြန်မာငွေနဲ့ရောင်းတာတွေလို့ပြောလို့ရပါတယ်။ ဒေါ်လာကတော့ ကုန်ကြမ်းသွင်း၊ နိုင်ငံခြားသား ပညာရှင်လစာစတဲ့ဟာတွေပေါ့။

အဲဒီတော့ သူတို့အနေနဲ့ငွေစျေး မတရားကျစေမယ့် ငွေကြေးဖောင်းပွအောင် လုပ်ဖို့ လောလောဆယ် အလားအလာ သိပ်မရှိသေးပါ။ ဒါ့ကြောင့် အစိုးရယန္တယား လည်ပတ်ဖို့ သူကလုပ်နေကျ ငွေတိုက်စာချုပ်တွေနဲ့ပဲလုပ်မှာပါ။ 

စာရွက်တစ်ရွက်လေးပေးပြီး ရန်ကုန် နဲ့ 
နေပြည်တော်မှာ ငွေချက်ချင်းရမယ့်ဟာ ဘာလို့ဝါဇီမှာ အချိန်ကုန်ခံသယ်ယူပို့ဆောင်ရေးလုပ်နေဦးမှာလဲ။ မဖြစ်မနေ ငွေကြေးလည်ပတ်ဖို့ ငွေစက္ကူထပ်လိုတော့မှသာ ငွေရိုက်နှိက်တာဖြစ်တယ်။ 

နောက်တစ်ခုက ဘဏ်ဆိုတာ စုငွေတွေကို မီးခံသေတ္တာထဲ သော့ခေတ်သိမ်းတာ မဟုတ်ပါ။ ဝင်ငွေရှာဖို့ ချေးငွေပေးရပါတယ်။ အဲတော့ ချေးငွေယူတာက လုပ်ငန်းရှင်များသာ မဟုတ်ပါ။ နိုင်ငံအားလုံးလိုလိုမှာ အကြီးမားဆုံး မြီစားက အစိုးရပါ။ အစိုးရက အိမ်ခြံမြေ အပေါင်ပေးစရာမလိုဘဲ ချေးသမျှငွေကို တိုးရင်းပြန်ဆပ်ပါမယ်ဆိုတဲ့ကတိကိုငွေတိုက်စာချုပ်မှာရေးပြီး ဘဏ်တွေကိုပေးလိုက်ရုံပါပဲ။ အခုတော့ စစ်တပ်က အစိုးရဘဏ်တွေကိုပါ သိမ်းယူလိုက်ပြီဆိုတော့ ပြည်သူလူထုရဲ့ပိုက်ဆံကို မြန်မာစီးပွား‌ရေးဘဏ်ကနေတစ်ဆင့် ငွေတိုက်စာချုပ်နဲ့ဖြစ်ဖြစ်၊ ဒီတိုင်းဗလာဘဲဖြစ်ဖြစ် ယူဖို့ပိုလွယ်သွားပါပြီ။